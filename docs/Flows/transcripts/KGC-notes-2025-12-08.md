Sziasztok! Gyorsan jegyzetelem ide, nehogy elfelejtsük.

Már a folyamatábra jegyzetekbe írtuk, hogy az ügyfélteres gépeknek alap szintű belépési kód kell, viszont felmerült, hogy néha nekünk (Zoli, Ati, én) kint is szükségünk lehet korlátozott hozzáférési funkciókra. Ennek a megoldását úgy képzeltük, hogy az adott réteg csak az illető saját kódjával legyen megnyitható ezeken a gépeken (nyilván az ő hozzáférési szintjének megfelelően), amit, ha bezár, meg is szűnik a láthatósága.

 

A másik probléma, amin még agyalunk, az automata bevételezés. A cikkcsoportokat levettük négyre: - gép, -bérgép, - tartozék, - alkatrész.

Na most a gond, hogy nem lehet egységes haszonkulcsot állítani mindenre, mert például bizonyos márkáknál tartanunk kell az aktuális listaárat, van ami mehet 60%-al, van ami csak a 20-at bírja el. Ezeken még gondolkodunk, de lehet, hogy cikkcsoportonként, termékcsoportonként és beszállítónkként végig megyünk manuálisan. Gondolkodtunk egy értékhatáros számoláson is, de még nem forrta ki magát.

Ami fontos, hogy kollégák ne módosíthassanak az árakon, ha valamit olcsóbban adnak, annak látszania kell a rögzítésnél, hogy kedvezményt adott. Most nagyon ellentmondásosak az árak, attól függően ki vételezett be, ennek meg kell szűnnie, egységesíteni kell.

 

Még egy dolog, ami mindig elmarad, oda nem figyelésből. Ha van mondjuk egy termékből 2db a polcon, de rendelünk még 3-at, közben változott a besz.ár, elfelejtik a kollégák a falon átírni az árcédulát. Bevételezéskor jó lenne, ha feldobna egy ilyen lehetőséget vagy a címkenyomtatóra automatikusan küldené a mágneses tartóra kiírandó cetlit is. Erre van egy nagyobb címkét kezelő nyomtatónk is. A vonalkódok nyilván már az új árat fogják mutatni.

 
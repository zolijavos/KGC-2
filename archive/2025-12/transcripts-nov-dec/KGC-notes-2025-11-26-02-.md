Ne haragudjatok, lehet, hogy rátok fogok ömleszteni mindent, de nekem jobb, ha leírom amikor eszembe jut, aztán a részleteket majd beleírjuk a folyamatábrátokba. Zolinál kevesen értenek jobban a gépekhez és elkezdte összeírni, hogy melyik típusú gépnél milyen karbantartási folyamatosak kell elvégezni, ha hosszabb időre lerakják (pl télen). Rájöttünk, hogy ilyen sincs még. Annyira jó lett, hogy arra gondoltunk kidolgozzuk, képekkel illusztrálva és a holnapra, médiába is kikerülhetne, hogy ezzel is segítsük az embereket. Megvesznek mindent webáruházakban, de szakmai tanácsot nem kapnak sehol. Ha picit is merész és szét tudja szedni a gépet, a leírásban szereplő fotók alapján felismerheti, hogy melyik alkatrész kopott el és esetleg milyen használati hibából adódóan. Nyilván mindezt úgy, hogy ne legyen letölthető, de rajtunk keresztül mindenki számára elérhető.

Ha ez a hatalmas adatbázis összeáll és meglesz a hálózat, automatikusan szervizpontok is kialakulnak. Ebben az esetben semmi akadálya annak, amit Zoli kitalált, hogy automatákba helyezhető a javítandó gép. Ha kész, akár a címére feladható.
